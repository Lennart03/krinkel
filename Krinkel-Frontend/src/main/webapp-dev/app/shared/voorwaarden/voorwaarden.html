<div class="modal-content">
    <h4>Algemene voorwaarden</h4>
    <p><b>Informatie vanwege de organisator: </b>Krinkel wordt georganiseerd door Chirojeugd Vlaanderen vzw, Kipdorp 30, 2000 Antwerpen, ondernemingsnummer 04515.651.928, telefoon 03/231.07.95, email: info@krinkel.be</p>
    <p><b>Verloop van Krinkel: </b>De deelnemer zal de richtlijnen van de organisatie in verband met de veiligheid, het verloop van Krinkel, het groepsgebeuren dienen te volgen. Bij overtreding van deze richtlijnen, kan een deelnemer uitgesloten worden van verdere deelneming zonder aanspraak te kunnen maken op een schadevergoeding of terugbetaling  van een gedeelte van de deelnameprijs. </p>
    <p><b>Bagage: </b>De organisatie is niet aansprakelijk voor verlies, diefstal of beschadiging van (onderdelen van) bagage.</p>
    <p><b>Informatie vanwege de deelnemer: </b>De deelnemer moet de organisatie (Chirojeugd Vlaanderen vzw) alle nuttige inlichtingen verstrekken die hem uitdrukkelijk gevraagd worden of die redelijkerwijze een invloed kunnen hebben op het goede verloop van Krinkel. Wanneer de deelnemer verkeerde inlichtingen verstrekt en dit tot extra kosten leidt voor de organisatie (Chirojeugd Vlaanderen vzw), mogen die kosten in rekening worden gebracht.</p>
    <p><b>Herroeping door de deelnemer: </b>De deelnemer kan te allen tijde het contract geheel of gedeeltelijk verbreken/herroepen. Indien de deelnemer het contract wenst te herroepen wegens een aan hem toe te rekenen omstandigheid, vergoedt hij de schade die de organisatie (Chirojeugd Vlaanderen vzw) lijdt ten gevolge van de herroeping (zoals hieronder verder forfaitair bepaald).</p>
    <p><b>Tarieven herroeping: </b>De deelnemer heeft het recht om binnen een termijn van 14 dagen zonder opgave van redenen de overeenkomst kosteloos te herroepen. De herroepingstermijn verstrijkt 14 dagen na de dag van inschrijving via de website www.krinkel.be.Een kosteloze herroeping is ook mogelijk bij herexamens, ziekte en/of ongeval, overlijden van bloedverwanten in op­/neergaande lijn, overlijden van broers of zussen of gelijkgestelden of de onmogelijkheid om verlof te krijgen van de werkgever. Hiervoor wordt wel vereist dat de deelnemer een origineel attest meestuurt zijnde een attest van school mét vermelding van de data van herexamens, een doktersbriefje, een overlijdensbrief of een attest van de werkgever dat de deelnemer als werknemer in de onmogelijkheid is om verlof te krijgen.</p>
    <p>De schadevergoeding bij verbreking door de deelnemer werd door organisatie (Chirojeugd Vlaanderen vzw) als volgt forfaitair vastgelegd: <ol><li>verbreking tot 1 juli 2017 een administratieve kost van 15 euro</li><li>verbreking van 1 juli 2017 tot  6 augustus 2017 50% van de deelnameprijs</li><li>vanaf 6 augustus 2017: 100% van de deelnameprijs</li></ol></p>
    <p><b>Modaliteiten herroeping: </b>Om het herroepingsrecht uit te oefenen, moet de deelnemer de organisatie (Chirojeugd Vlaanderen vzw) via een ondubbelzinnige schriftelijke verklaring op de hoogte stellen van zijn beslissing de overeenkomst te herroepen. Dit kan uitsluitend door een schrijven per post te richten aan bovenstaand adres. De deelnemer kan hiervoor gebruikmaken van het bijgevoegde modelformulier voor herroeping, maar is hiertoe niet verplicht. Bij dezelfde zending moeten ook de stavingsstukken gevoegd worden, zijnde een overlijdensbrief, een attest van school mét vermelding van de data van herexamens, een doktersbriefje of een attest van de werkgever dat de deelnemer als werknemer in de onmogelijkheid is om verlof te krijgen.</p>
    <p>Om de herroepingstermijn na te leven volstaat het om zijn mededeling betreffende het uitoefenen van het herroepingsrecht te verzenden voordat de herroepingstermijn is verstreken. </p>
    <p><b>Gevolgen van de herroeping: </b>Als de deelnemer de overeenkomst herroept, ontvangt hij alle betalingen die hij tot op dat moment heeft gedaan, onverwijld van de organisatie (Chirojeugd Vlaanderen vzw) terug. De organisatie betaalt hem terug met hetzelfde betaalmiddel als waarmee de deelnemer de oorspronkelijke transactie heeft verricht, tenzij de deelnemer uitdrukkelijk anderszins heeft verzocht; in ieder geval zullen de deelnemer voor zulke terugbetaling geen kosten in rekening worden gebracht. De deelnemer kan het modelformulier voor herroeping via de website www.krinkel.be vinden.</p>
    <p><b>Klachtenregeling</b></p>
    <p>1. Vóór de start van Krinkel: Indien de deelnemer een klacht heeft voor de start van Krinkel moet hij deze zo snel mogelijk per aangetekend schrijven of tegen ontvangstbewijs indienen bij de organisatie (Chirojeugd Vlaanderen vzw).</p>
    <p>2. Tijdens Krinkel: Klachten tijdens de uitvoering van het contract moet de deelnemer zo spoedig mogelijk ter plaatse, op een gepaste en bewijskrachtige manier, melden, zodat naar een oplossing kan worden gezocht. Daarvoor moet hij zich ­ in deze volgorde ­ wenden tot een vertegenwoordiger van de organisatie van Krinkel, of een vertegenwoordiger van zijn gewest of verbond, of ten slotte rechtstreeks tot Chirojeugd Vlaanderen vzw.</p>
    <p>3. Na Krinkel: Werd een klacht ter plaatse niet bevredigend opgelost of kon de deelnemer onmogelijk ter plaatse een klacht formuleren, dan moet hij uiterlijk één maand na het einde van Krinkel bij de organisatie of anders bij Chirojeugd Vlaanderen vzw per aangetekend schrijven of tegen ontvangstbewijs een klacht indienen.</p>
    <p><b>Privacy</b></p>
    <p>De deelnemer neemt er kennis van dat er tijdens Krinkel beeldmateriaal kan gemaakt worden en gaat ermee akkoord dat dit beeldmateriaal op websites of in publicaties van Chirojeugd Vlaanderen of aanverwante organisaties wordt gebruikt binnen het kader van de doelstellingen van de vereniging. Bent u als deelnemer toch van mening dat een foto ongeoorloofd werd gepubliceerd, dan kan de deelnemer altijd vragen om te foto of het beeldmateriaal te verwijderen. Hiervoor kan de vraag gericht worden naar info@krinkel.be.</p>
</div>
<div class="modal-footer">
    <a href="" class=" modal-action modal-close waves-effect waves-green btn-flat">OK</a>
</div>
